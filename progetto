PROGETTO BD: Cosergate
http://www.unibo.it/SitoWebDocente/default.htm?NRMODE=Published&UPN=danilo.montesi%40unibo.it&content=124&TabControl1=TabLink

    Raccolta delle specifiche della realtà di interesse espresse in linguaggio naturale, documentata.

In tutte le case universitarie,  durante la settimana i componenti dell'abitazione vanno a fare la spesa.
Non tutti comprano le stesse cose e non tutti consumano le stesse cose.
Nessuno vuole spendere più del necessario; soprattutto gli studenti universitari.
La questione della divisione delle spese, nelle case universitarie, è spesso causa di litigi.
Per risolvere tale inconveniente in ogni casa ci si organizza diversamente: c'è chi decide di fare tutta la spesa in comune e cucinare insieme oppure c'è chi decide di organizzarsi autonomamente in modo tale che ognuno compri i propri alimenti e se li cucini.
In entrambi i casi comunque, compaiono delle voci di spesa che riguardano tutti i componenti dell'abitazione: bollette, prodotti per la pulizia, e in generale tutti i beni di uso comune.
La condivisione di tali voci di spesa comporta un periodico rituale che comprende la raccolta degli scontrini (spesso dimenticati nei portafogli), la trascrizione dei costi e il calcolo delle percentuali per definire chi deve soldi a chi.
Secondo noi è molto più comodo affidare la gestione della contabilità casalinga ad un programma. In questo modo si risolvono i problemi descritti e si può beneficiare di ulteriori vantaggi.
Ogni volta che un membro dell'abitazione va a fare la spesa, inserisce nel sistema i prodotti che ha acquistato.
Per ogni prodotto, specifica una breve descrizione, il prezzo, e quali coinquilini lo utilizzeranno.
Il sistema calcola automaticamente quanti soldi ognuno deve restitutire agli altri. 
Essendo questa procedura così immediata, però, si può semplicemente evitare di scambiare il denaro ogni volta che si fa la spesa. Visto che di solito si abita con le stesse persone almeno per un anno, si può lasciare il conto "aperto" e restituirsi i soldi anche solo una volta all'anno, o semplicemente quando i debiti superano una soglia ragionevole.
Organizzandosi in modo efficace, ruotando le persone che vanno a fare la spesa, però, si possono tenere basse le differenze tra debiti e crediti. 
Se si riesce a tenere questa soglia sotto un certo limite, si può anche evitare del tutto di scambiarsi il denaro.
Oltre a semplificare la procedura descritta in precedenza, l'utilizzo di questo sistema, può introdurre anche dei notevoli vantaggi.
Il programma registra lo storico degli acquisti, questo può essere molto utile per calcolare e presentare delle statistiche sulle spese casalinghe:

    Quanto si spende di media ogni settimana, ogni mese, ogni anno per la casa

    Quali prodotti si comprano più spesso 

    Chi va a fare la spesa più spesso

    Monitorare la variazione di prezzo dei prodotti

L'afflusso di una grande quantità di dati relativi ai prodotti venduti nei supermercati, può inoltre rappresentare una risorsa per lo sviluppo di ulteriori funzionalità ed altre applicazioni.
Associando ad ogni prodotto il suo codice a barre, si può creare con il tempo un database unico di articoli, associando ad ognuno i diversi prezzi proposti da ogni supermercato.
Si potrebbe anche creare una tabella dei supermercati georeferenziati, in modo da mostrare su una mappa quelli più vicini a casa propria, e quelli che offrono prezzi più competitivi.
La raccolta di questi dati potrebbe essere molto facilitata dall'utilizzo di applicazioni per smartphone. Con la fotocamera si registrano i codici a barre dei prodotti nel momento in cui vengono inseriti nel carrello. In questo modo non c'è bisogno di riportare al computer le spese effettuate una volta arrivati a casa, inoltre il GPS del cellulare può tenere traccia del supermercato in cui ci si trova, e se il prodotto che si sta acquistando è disponibile nelle vicinanze ad un prezzo minore, l'utente può essere avvisato con una notifica.
Il sistema potrebbe aiutare anche le casalinghe a tenere traccia dei prodotti disponibili nella dispensa. Associando la data di scadenza ai generi alimentari, il sistema potrebbe notificare quando un prodotto sta per scadere.
Tutte queste funzionalità sono sicuramente ambiziose, ma se il prodotto riesce a raggiungere un discreto numero di utenti, sono certamente realizzabili.
Naturalmente nell'ambito del progetto di Basi di Dati non avremo la possiblità di sviluppare tutte queste possibilità, ma la nostra fase di Analisi dei Requisiti vuole essere più ampia e completa possibile per facilitare future espansioni.
Analisi dei Requisiti
Si vuole realizzare una base di dati per gestire le spese all'interno di una abitazione.
La spesa è identificata dallo scontrino, in cui è riportata la data e l'ora dell'acquisto, i nomi dei prodotti acquistati, collegati al prezzo e alla quantità, il nome e l'indirizzo del negozio e a volte anche il nome del cliente, se utilizza una tessera socio.
Ogni prodotto inserito nel database deve essere associato a una o più componenti dell'abitazione, cioè quelli che utilizzeranno il prodotto e quindi concorreranno all'acquisto.
Ogni abitante è identificato da un nome utente e da una password, dalla casa in cui abita, e dai dati anagrafici.
La casa è identificata dalla città e dall'indirizzo.
Una volta inserite le spese, il sistema dovrà calcolare quanti soldi ogni inquilino deve restituire agli altri.
Abbozzo tabelle
Ambiente

    id_ambiente (PK)

    nome [NN]

    via

    numero civico

    città

    cap

Appartenenza

    id_ambiente (FK) 

    id_utente (FK)

Utente

    email (PK)

    nome [NN]

    cognome [NN]

    nome_utente [NN]

    password [NN]

Pagamento

    id_pagamento (PK)

    id_pagante (FK) [NN]

    id_creditore (FK) [NN]

    importo [NN]

    data [NN]

    timestamp [NN]

Spesa

    id_spesa (PK)

    data [NN]

    timestamp [NN]

    negozio

    ambiente (FK) [NN]

    cliente (FK) [NN]

Prodotto

    id_prodotto (PK)

    costo [NN]

    quantità [NN]

    descrizione

    nome [NN]

    codice_a_barre

    spesa (FK) [NN]

Utilizzo

    prodotto (FK) (PK)

    utente (FK) (PK)

Commento

    id_commento (PK)

    id_spesa (FK)

    id_prodotto (FK)

    id_utente (FK) [NN]

    timestamp [NN]

    testo [NN]

